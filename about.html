---
layout: me
title: Joseph Heng
---


<div> 
  <h1>心若无所栖  江湖皆流浪</h1>
  <p>  </p>
  <p>
春江潮水连海平，	海上明月共潮生。</br>

滟滟随波千万里，	何处春江无月明!</br>

江流宛转绕芳甸，	月照花林皆似霰;</br>

空里流霜不觉飞，	汀上白沙看不见。</br>

江天一色无纤尘，	皎皎空中孤月轮。</br>

江畔何人初见月?		江月何年初照人？</br>

人生代代无穷已，	江月年年望相似。</br>

不知江月待何人，	但见长江送流水。</br>

白云一片去悠悠，	青枫浦上不胜愁。</br>

谁家今夜扁舟子？	何处相思明月楼？</br>

可怜楼上月徘徊，	应照离人妆镜台。</br>

玉户帘中卷不去，	捣衣砧上拂还来。</br>

此时相望不相闻，	愿逐月华流照君。</br>

鸿雁长飞光不度，	鱼龙潜跃水成文。</br>

昨夜闲潭梦落花，	可怜春半不还家。</br>

江水流春去欲尽，	江潭落月复西斜。</br>

斜月沉沉藏海雾，	碣石潇湘无限路。</br>

不知乘月几人归，	落月摇情满江树。</br>
</p>
<p>
<em>Contact Me</em></br>
<em><strong>Mail: wei@josepheng.org </strong></br></em>
<em><strong>LinkedIn: Wei Heng </strong></br></em>
</p>

</div>
